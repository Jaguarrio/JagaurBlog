---
title : "วิธีการใช้ Ruler(ไม้บรรทัด)"
coverImage : "/images/blogs/word-useRuler/cover.jpg"
description : "เชื่อว่าหลายๆคนคงเคยผ่านตากับเจ้าไม้บรรทัดนี้มาแล้ว แต่เคยสงสัยมั้ยครับว่าจริงๆแล้วเจ้าไม้บรรทัดที่พูดถึงนั้นมันมีประโยชน์อย่างไร ใช้ทำอะไรได้บ้าง เดี๋ยวผมจะมาพูดถึงวิธีใช้งานและประโยชน์ของไม้บรรทัดนี้กันครับ"
date : "2022-9-10"
category : "Microsoft Word"
tags : 
   - "Microsoft"
   - "Word"
   - "Computer"
---

เชื่อว่าหลายๆคนคงเคยผ่านตากับเจ้าไม้บรรทัดนี้มาแล้ว แต่คนส่วนใหญ่ก็ไม่ได้ใช้ประโยชน์จากไม้บรรทัดอันนี้ คุณเคยสงสัยมั้ยครับว่าจริงๆแล้วเจ้าไม้บรรทัดที่พูดถึงนั้นมันมีประโยชน์อย่างไร ใช้ทำอะไรได้บ้าง เดี๋ยวผมจะมาพูดถึงวิธีใช้งานและประโยชน์ของไม้บรรทัดนี้กันครับ

ไม้บรรทัดใน Microsoft worde คือการใช้ในการจัดการเกี่ยวกับย่อหน้า ลักษณะจะมีหน่วยเป็นนิ้ว เซนติเมตร ฯลฯ เหมือนไม้บรรทัดที่เห็นกันทั่วๆไป สามารถนำไปใช้ประโยชน์ได้อย่างเช่น จดหมายที่มีการใส่วันที่ไว้ตรงกลาง ใส่ที่อยู่ไว้ด้านขวา , ใบกรอกข้อมูล , ลายเซ็นที่อยู่ทางด้านขวา ถึงประโยชน์ที่ผมพูดไปข้างต้นอาจจะดูน้อยๆแต่จริงๆแล้ว เจ้าไม้บรรทัดอันนี้มีประโยชน์ในการใช้งานเลยล่ะครับ เรามาดูวิธีการใช้งานกันเลย

ก่อนอื่นเลยบางคนอาจจะไม่มีไม้บรรทัดแสดงอยู่ บางคนก็อาจจะแสดงให้อัตโนมัติ หากคุณไม่มีไม้บรรทัดแสดงอยุ่ให้ไปที่ **"มุมมอง > ไม้บรรทัด"** หรือ **"View > Ruler"** ให้ขึ้น เมื่อกดแล้วจะแสดงไม้บรรทัดด้านบนและด้านข้าง

![Microsoft word วิธีการเปิดหรือแสดงไม้บรรทัด](/images/blogs/word-useRuler/1.png "มุมมอง > ไม้บรรทัด") 

## การใช้งานไม้บรรทัดในการจัดรูปแบบข้อความ
เริ่มต้นใช้งานกันเลยครับ ให้กดไปที่ไม้บรรทัดด้านบนตรงไหนก็ได้แล้วจะขึ้นสัญลักษณ์ที่คล้ายตัว L จากนั้นลองกด Tab 1 ครั้ง cursor ของเราก็จะย้ายมาอยู่ในตำแหน่งที่ตรงกับ L บนไม้บรรทัด เวลาพิมพ์ก็จะทำให้เว้นย่อหน้าได้ถูกต้อง

![Microsoft word การใช้งานไม้บรรทัดในการจัดรูปแบบข้อความ](/images/blogs/word-useRuler/2.png "การใช้งานไม้บรรทัดในการจัดรูปแบบข้อความ") 
![Microsoft word การใช้งานไม้บรรทัดในการจัดรูปแบบข้อความ](/images/blogs/word-useRuler/3.png "การใช้งานไม้บรรทัดในการจัดรูปแบบข้อความ") 

บางคนอาจจะสงสัยว่า "แค่กด space bar หรือ tab ไปเรื่อยๆมันก็น่าจะดีกว่าไม่ใช่หรอ" ผมจะขอตอบว่านั้นอาจจะเป็นสิ่งที่ทำกันมาจนเคยชินแต่เมื่อเวลาจะกลับมาแก้ไขการเว้นย่อหน้าที่มากเกินไปหรือน้อยเกินไปมันทำลำบากมากๆครับ อีกอย่างก็คือคนที่ต้องการจะให้ย่อหน้านั้นตรงกันหลายๆบรรทัด ถ้าทำวิธีนี้จะสะดวกกว่าครับ

> การกด space bar หรือ tab ไปเรื่อยๆ อาจจะส่งผลให้เวลาทำเป็นไฟล์ PDF หรือปริ้นออกมาตัวหนังสืออาจจะมีการคลาดเคลื่อนได้ นี่ถือเป็นข้อเสียที่ใหญ่มากๆสำหรับการใช้วิธีแบบนี้

เราสามารถเลื่อนได้ด้านซ้ายหรือขวาก็ได้ตามใจชอบ แล้วข้อความที่ย่อหน้าไว้ก็จะตามมาด้วย สะดวกสุดๆ แต่ถ้าเกิดเราไม่ต้องการแล้วหรืออยากจะลบก็แค่กดค้างแล้วลากออกจากไม้บรรทัด

![Microsoft word เลื่อนการจัดข้อความของไม้บรรทัดได้ทั้งด้านซ้ายหรือขวา](/images/blogs/word-useRuler/4.png "เลื่อนการจัดข้อความได้ทั้งด้านซ้ายหรือขวา") 

<br>

### รูปแบบการจัดเรียงของข้อความ
เรื่องที่ควรจะรู้ต่อมาก็คือ รูปแบบการจัดเรียงของข้อความ เราสามารถกดเปลี่ยนได้โดยกดที่สัญลักษณ์ตรงมุมซ้ายของจอ ผมขอยกตัวอย่ามา 4 แบบ
   - ด้านซ้าย ให้ข้อความเริ่มจากซ้ายไปขวา
   - ด้านกลาง ให้ข้อความเริ่มที่ตรงกลาง
   - ด้านขวา ให้ข้อความเริ่มจากซ้ายไปขวา
   - แบบทศนิยมตรงกัน ให้ตัวเลขที่มีทศนิยมจุดตรงกัน

![Microsoft word รูปแบบการจัดเรียงของข้อความ](/images/blogs/word-useRuler/5.png "รูปแบบการจัดเรียงของข้อความ") 

<br>

### การใช้งานไม้บรรทัดในการจัดย่อหน้าบทความ
บทความส่วนใหญ่ที่เราเห็นกันทั่วๆไปเลยก็มักจะมีย่อหน้าด้วย จะหนึ่งย่อหน้า สองย่อหน้าหรือสามย่อหน้าก็แล้วแต่บทความ ในคราวนี้เดี๋ยวผมจะมาสอนการทำย่อหน้าในบทความให้ดูกันครับ

ในไม้บรรทัดจะมีสัญลักษณ์คล้ายกับสามเหลี่ยมและสามเหลี่ยมกลับหัวอยู่แถบเกือบซ้ายๆของไม้บรรทัด มันคืออะไรล่ะ? เดี๋ยวผมจะอธิบายให้ฟังครับ

![Microsoft word การใช้งานไม้บรรทัดในการจัดย่อหน้าบทความ](/images/blogs/word-useRuler/6.png "การใช้งานไม้บรรทัดในการจัดย่อหน้าบทความ")

![Microsoft word การใช้งานไม้บรรทัดในการจัดย่อหน้าบทความ](/images/blogs/word-useRuler/7.png "การใช้งานไม้บรรทัดในการจัดย่อหน้าบทความ") 

**สัญลักษณ์คล้ายกับสามเหลี่ยมกลับหัว** : ฝั่งอยู่ด้านบน การใช้งานก็ให้ highlight บทความที่เราอยากแก้ไขย่อหน้าจากนั้นให้ลากจนอยู่ในจุดที่เราพอใจ

**สัญลักษณ์คล้ายกับสามเหลี่ยมกลับหัว** : ฝั่งด้านล่างจะมีอยู่ด้วยกัน 2 รูปถ้าดูดีๆ การใช้งานก็ให้ highlight บทความที่เราอยากแก้ไข รูปแรกที่เป็นสามเหลี่ยมปกติเมื่อกดแล้วลากจะทำการย่อหน้าทั้งบทความยกเว้นบรรทัดแรกเท่านั้น ส่วนรูปสี่เหลี่ยมรูปที่สองคือย่อหน้าทั้งบทความไม่ว่าจะเป็นบรรทัดแรกหรือบรรทัดเนื้อหา

![Microsoft word การใช้งานไม้บรรทัดในการจัดย่อหน้าบทความ](/images/blogs/word-useRuler/8.png "การใช้งานไม้บรรทัดในการจัดย่อหน้าบทความ") 