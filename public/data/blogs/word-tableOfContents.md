---
title : "การสร้างสารบัญอัตโนมัติ"
coverImage : "/images/blogs/word-tableOfContents/cover.jpg"
description : "การทำรายงานส่วนใหญ่ก็จำเป็นต้องมีสารบัญ เพราะว่าจะทำให้เรียบเรียงเนื้อหาได้ถูกต้อง ผู้อ่านสามารถไปยังเนื้อหาที่ต้องการได้เพียงแค่ดูที่สารบัญ "
date : "2022-9-14"
category : "Microsoft Word"
tags : 
   - "Microsoft"
   - "Word"
   - "Computer"
---

การทำรายงานส่วนใหญ่ก็จำเป็นต้องมีสารบัญ เพราะว่าจะทำให้เรียบเรียงเนื้อหาได้ถูกต้อง ผู้อ่านสามารถไปยังเนื้อหาที่ต้องการได้เพียงแค่ดูที่สารบัญ 

คงมีหลายๆคนที่อาจจะไม่รู้วิธีการทำสารบัญอัตโนมัติ แต่ใช้วิธีเคาะเว้นวรรคไปเรื่อยๆให้เลขหน้าตรงกัน วิธีนี้เป็นวิธีที่ผิดและเสียเวลามากๆเลยครับ เดี๋ยวเรามาลองดูวิธีการสร้างสารบัญที่ถูกต้อง เร็วและวิธีการใช้งานกันครับ

## ขั้นตอนการทำสารบัญอัตโนมัติ(แบบย่อ)
ก่อนอื่นผมขออธิบายก่อนนะครับว่า หัวข้อนั้นจะมีอยู่ทั้งหมด 9 หัวข้อย่อยโดยจะเรียงลำดับหัวข้อใหญ่ 1 - 9 ตอนเริ่มต้นจะแสดงอยู่ 2 หัวข้อย่อย หากเราใช้งานหัวข้อที่ 1 , 2 หัวข้ออื่นๆก็จะโผล่ขึ้นมาเอง

1. ทำการ highlight หัวข้อที่ต้องการจากนั้นไปที่ **"หน้าแรก > สไตล์"** หรือ **"Home > Styles"** แล้วเลือกหัวข้อ
2. วาง cursor ไว้ที่หน้าว่างๆแล้วไปที่ **"การอ้างอิง > สารบัญ"** หรือ **"References > Table of Contents"** แล้วเลือกรูปแบบที่ต้องการ

<br>

**ขั้นตอนที่ 1** : ทำการ highlight หัวข้อที่ต้องการจากนั้นไปที่ **"หน้าแรก > สไตล์"** หรือ **"Home > Styles"** แล้วเลือกหัวข้อ (ควรเลือกหัวข้อที่ใหญ่ที่สุดก่อนจะไปหัวข้อเล็กๆ ไม่ควรเลือกข้ามหัวข้อ)

![Microsoft word การทำสารบัญอัตโนมัติ](/images/blogs/word-tableOfContents/1.jpg "การทำสารบัญอัตโนมัติ") 

<br>

**ขั้นตอนที่ 2** : วาง cursor ไว้ที่หน้าว่างๆแล้วไปที่ **"การอ้างอิง > สารบัญ"** หรือ **"References > Table of Contents"** แล้วเลือกรูปแบบที่ต้องการ

![Microsoft word การทำสารบัญอัตโนมัติ](/images/blogs/word-tableOfContents/2.jpg "การทำสารบัญอัตโนมัติ")


เท่านี้ก็จะแสดงผลสารบัญอัตโนมัติแล้วนะครับ แต่ยังมีอีกอย่างนึงซึ่งจะช่วยให้เราสามารถดูที่หน้าสารบัญที่หน้าไหนก็ได้โดยไปที่ **"มุมมอง > บานหน้าต่างนำทาง"** หรือ **"View > Navigation Pane"** เมื่อกดแล้วก็จะมีหน้าต่างที่มีหัวข้อจากสารบัญขึ้นมาอยู่ในนี้ด้วย

![Microsoft word การทำสารบัญอัตโนมัติ](/images/blogs/word-tableOfContents/3.jpg "การทำสารบัญอัตโนมัติ")

หากใครที่รู้สึกไม่ค่อยชอบสารบัญที่มีจุดยาวๆแบบนี้สามารถปรับได้ครับโดยไปที่ **"การอ้างอิง > สารบัญ > การกำหนดสารบัญ"** หรือ **"References > Table of Contents > Custom Table of Contents"** (ตามรูปภาพนั้นวงผิดตัวเลือก ขออภัยด้วยครับ) แล้วกดที่เส้นโยงแท็บให้ตั้งค่าว่าไม่มีตามรูปครับ

![Microsoft word การทำสารบัญอัตโนมัติ](/images/blogs/word-tableOfContents/4.jpg "การทำสารบัญอัตโนมัติ")

![Microsoft word การทำสารบัญอัตโนมัติ](/images/blogs/word-tableOfContents/5.jpg "การทำสารบัญอัตโนมัติ")

<br>

ทีนี้เราจะมาดูการใช้งานของสารบัญกัน การใช้งานสารบัญเราจะกดที่ฝั่งหน้าต่างนำทาง(Navigation Pane) หรือไปที่หน้าสารบัญที่เราสร้างไว้ก็ได้ แต่ผมจะขอยกตัวอย่างหน้าสารบัญที่เราสร้างไว้นะครับ

### การไปยังหัวข้อที่มีในสารบัญ 
เพียงกดแค่ Ctrl ค้างแล้วกดหัวข้อที่ต้องการไป เท่านี้ก็จะไปยังหัวข้อที่เราต้องการได้แล้ว

![Microsoft word การทำสารบัญอัตโนมัติ](/images/blogs/word-tableOfContents/6.jpg "การทำสารบัญอัตโนมัติ")

### การอัปเดตสารบัญ
หากเราได้เปลี่ยนแปลงเนื้อหา จะเห็ฯว่าสารบัญนั้นไม่ได้มีการเปลี่ยนแปลงข้อมูลตามด้วย เราต้องไปทำการอัปเดตตารางเอง โดยการกดที่สารบัญแล้วกดปุ่ม อัปเดต แล้วให้กดเลือก อัปเดตทั้งตาราง

![Microsoft word การทำสารบัญอัตโนมัติ](/images/blogs/word-tableOfContents/7.jpg "การทำสารบัญอัตโนมัติ")