---
title : "การใช้งาน Morph Transition"
coverImage : "/images/blogs/powerpoint-morph/cover.png"
description : "Morph Transition คือตัวช่วยหรือเครื่องมือที่สร้างการเคลื่อนไหวให้ดูมีมติ เป็นมืออาชีพมากขึ้น"
date : "2022-12-12"
category : "Microsoft Power Point"
tags : 
   - "Microsoft"
   - "Power Point"
   - "Computer"
---

Morph Transition คือตัวช่วยหรือเครื่องมือที่สร้างการเคลื่อนไหวให้ดูมีมติ เป็นมืออาชีพมากขึ้น


สำหรับคนที่ยังไม่รู้จัก Transition ว่าคืออะไร ส่วนคนที่รู้จักแล้วก็สามารถข้ามส่วนนี้ได้นะครับ Transition สำหรับโปรแกรม Microsoft Power Point ก็คือ Animation ที่จะเล่นก็ต่อเมื่อหากเราทำการกดไปยัง Slide ถัดไปนั่นเอง หมายความว่า Morph Transition ที่พูดถึงจะเล่นต่อเมื่อมีการเปลี่ยน Slide

เจ้า Morph Transition ตัวนี้จะค่อนข้างมีความพิเศษแตกต่างจาก Transition อื่นๆเพราะต้องใช้**ร่วม**กับ Slide ที่แล้วด้วยถึงจะทำงานได้ตามที่ต้องการ สามารถทำใส่ข้อความ รูปภาพ รูปภาพ3D หรืออื่นๆ โดยในบทความนี้ผมจะใช้รูปแบบ 3D ในการทำนะครับ

<br>

> หมายเหตุ Microsoft ที่มี version ต่ำกว่า 2019 หรือไม่ได้ใช้ Microsoft 365 จะไม่มีตัวนี้นะครับ หากต้องการใช้จะต้องอัพเดทเป็น version ใหม่และ Animation นี้จะไม่ทำงานใน version เก่าๆ

### ขั้นตอนการใช้งาน

1.ให้กดไปที่ **"Insert > 3D Models > Stock 3D Models"** จากนั้นให้ค้นหารูป 3D ตามที่ตัวเราต้องการ ในบทความนี้ผมขอเลือกเจ้าตัวคุกกี้นะครับเพราะมันน่ารักดี ^_^

![Microsoft power point การใช้งาน Morph Transition](/images/blogs/powerpoint-morph/1.png "การใช้งาน Morph Transition") 

<br>

2.เมื่อเลือก รูปภาพ3D เรียบร้อยให้กดไปที่ slide ด้านซ้ายจากนั้นทำการกด Ctrl + D เพื่อคัดลอก slide ข้อนี้จำเป็นมากๆในการทำเพราะ slide ก่อนหน้ากับปัจจุบันต้องมีความสัมพันธ์กันโดยในที่นี้ เจ้าตัวคุกกี้ของผมมันสัมพันธ์กันนะครับ

![Microsoft power point การใช้งาน Morph Transition](/images/blogs/powerpoint-morph/2.png "การใช้งาน Morph Transition") 

<br>

3.ลองปรับมุม หมุน เคลื่อนย้ายตำแหน่งรูปภาพของเราให้แตกต่างกันไปตามความสวยงาม จะปรับหรือทำยังไงกับมันก็ได้นะ เดี๋ยวโปรแกรมจะคำนวณและทำการสร้าง Animation สวยๆให้กับเราเอง

![Microsoft power point การใช้งาน Morph Transition](/images/blogs/powerpoint-morph/3.png "การใช้งาน Morph Transition") 

<br>

4.เมื่อทำตามข้อก่อนหน้านี้เรียบร้อยแล้วให้ทำการคลุมรูปภาพที่เกี่ยวข้องทุกอัน**ยกเว้น**อันแรก จากนนั้นกดไปที่ **"Transition > Morph"** เพียงเท่านี้เราก็ได้ Morph ที่เป็นภาพเคลื่อนไหว 3 มิติแล้ว สามารถไปประยุกต์ใช้กับงานนำเสนออื่นๆได้เลย

![Microsoft power point การใช้งาน Morph Transition](/images/blogs/powerpoint-morph/4.png "การใช้งาน Morph Transition") 