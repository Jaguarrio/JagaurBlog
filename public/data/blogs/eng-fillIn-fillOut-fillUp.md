---
title : "หลักการใช้ Fill In , Fill Out , Fill Up ที่ถูกต้อง"
coverImage : "/images/blogs/eng-fillIn-fillOut-fillUp/cover.png"
description : "อย่างที่ทราบกันดีว่า Fill ที่ไม่ได้มี preposition ใดๆต่อท้ายก็จะแปลว่าเติมเฉยๆ แต่ถ้าเกิดดันมีขึ้นมาล่ะมันจะแปลว่าอย่างไร คำจำพวกนี้จะเรียกว่า Phrasal verb ผมได้ยกตัวอย่าง 3 คำที่คิดว่าจะได้ใช้บ่อยและมีให้เห็นกันทั่วๆไปอย่างคำว่า Fill In , Fill Out และ Fill Up ทั้งสามคำนี้ก็ยังมีความหมายว่า <u>เติม</u> เหมือนกันแต่ปัญหาต่อมาคือเราจะใช้ให้ถูกบริบทยังไงและความหมายเพิ่มเติมมีอะไรอีก เดี๋ยวผมจะอธิบายให้ครับ"
date : "2022-12-13"
category : "English"
tags : 
   - "English"
---

<br>

อย่างที่ทราบกันดีว่า Fill ที่ไม่ได้มี preposition ใดๆต่อท้ายก็จะแปลว่าเติมเฉยๆ แต่ถ้าเกิดดันมีขึ้นมาล่ะมันจะแปลว่าอย่างไร คำจำพวกนี้จะเรียกว่า Phrasal verb ผมได้ยกตัวอย่าง 3 คำที่คิดว่าจะได้ใช้บ่อยและมีให้เห็นกันทั่วๆไปอย่างคำว่า Fill In , Fill Out และ Fill Up ทั้งสามคำนี้ก็ยังมีความหมายว่า <u>เติม</u> เหมือนกันแต่ปัญหาต่อมาคือเราจะใช้ให้ถูกบริบทยังไงและความหมายเพิ่มเติมมีอะไรอีก เดี๋ยวผมจะอธิบายให้ครับ

## Fill in
คำว่า Fill in มี 3 ความหมายด้วยกัน 
1. หมายความว่า เติม หรือ กรอกเอกสาร จะใช้ในกรณีที่ให้กรอกข้อมูลลงในช่องว่างที่เว้นไว้ให้เรากรอกอยู่แล้ว
2. คือการมาทำงานแทนใครสักคนชั่วคราว เช่น ครูคนคนที่สองเข้ามาสอนแทนในคาบเพราะครูคนแรกนั้นป่วย
3. คือการพูดหรือให้ข้อมูล (บางคน) 

***ตัวอย่างประโยค***
- Please fill in the blank. // กรุณาเติมคำในช่องว่าง
- Today John is sick , I'll find someone to fill in for him. // วันนี้จอห์นป่วยน่ะ ผมจะหาใครสักคนมาทำงานแทนเค้าเอง
- I didn't come to the meeting yesterday , Can you fill me in ? // เมื่อวานฉันไม่ได้มาประชุม คุณช่วยให้ข้อมูลฉันได้มั้ย

---

## Fill out
คำว่า Fill out จะมีความหมายว่าเติมหรือกรอกคล้ายๆกับ Fill in เลยแต่จะใช้เพื่อบอกว่ากรอกข้อมูลทั้งแผ่นในขณะที่ Fill in จะบอกแค่บางช่องเท่านั้น

***ตัวอย่างประโยค***
- Could you fill out this form ? // คุณช่วยกรอกแบบฟอร์มนี้ได้มั้ย

---

## Fill Up
คำนี้จะมีความหมายว่า เติมให้เต็ม แต่จะไม่ได้ใช้กับการกรอกข้อมูล จะต้องใช้กับอย่างอื่นแทนเช่น กรอกน้ำมันให้เต็มถัง กรอกน้ำให้เต็มแก้วเป็นต้น

***ตัวอย่างประโยค***
- I need to fill up my tank. // ผมต้องการเติมน้ำมันเต็มถัง