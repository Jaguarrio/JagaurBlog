---
title : "การสร้างและการลบหมายเลขหน้า"
coverImage : "/images/blogs/word-createPagination/cover.jpg"
description : "หมายเลขหน้านั้นมีประโยชน์ต่อการอ่านหนังสือหรือรายงานเป็นอย่างมาก นอกจากจะทำให้ผู้อ่านได้รับรู้ถึงตัวเลขหน้าที่อ่านอยู่ ยังใช้ทำสารบัญในการจัดเรียงเนื้อหาได้อีกด้วย ทำให้ผู้ที่ผลิตหนังสือสามารถเข้าใจและสามารถเรียบเรียงเนื้อหาได้ถูกต้อง โดยสิ่งที่เราจะนำมาสอนในวันนี้ก็คือ การสร้างและการลบหมายเลขหน้า"
date : "2022-9-6"
category : "Microsoft Word"
tags : 
   - "Microsoft"
   - "Word"
   - "Computer"
---

หมายเลขหน้านั้นมีประโยชน์ต่อการอ่านหนังสือหรือรายงานเป็นอย่างมาก นอกจากจะทำให้ผู้อ่านได้รับรู้ถึงตัวเลขหน้าที่อ่านอยู่ ยังใช้ทำสารบัญในการจัดเรียงเนื้อหาได้อีกด้วย ทำให้ผู้ที่ผลิตหนังสือสามารถเข้าใจและสามารถเรียบเรียงเนื้อหาได้ถูกต้อง โดยสิ่งที่เราจะนำมาสอนในวันนี้ก็คือ การสร้างและการลบหมายเลขหน้า

<br>

การทำหมายเลขหน้านั้นง่ายมาก เพียงแค่ 4 คลิกก็ทำได้แล้วครับ แต่ขั้นตอนนั้นถือเป็นขั้นตอนที่พื้นฐาน ถ้าอยากตกแต่งเลขหน้าหรือจัดวางเลขหน้าตามที่ต้องการก็ต้องอาศัยการเรียนรู้เพิ่มเติมซึ่งได้เขียนเอาไว้แล้วในบทความนี้แต่คิดว่าหลายๆคนก็คงรู้พื้นฐานการสร้างเลขหน้ากันอยู่แล้วครับแต่เดี๋ยวจะสอนสำหรับคนที่ยังไม่รู้ให้นะครับ เรามาดูวิธีการทำกันเลย

## ขั้นตอนการทำเลขหน้าแบบพื้นฐาน
1. ไปที่ **"แทรก"** หรือ **"Insert"** 
2. จากนั้นให้ไปที่ **"หมายเลขหน้า"** หรือ **"Page Number"**
3. เลือกตำแหน่งที่คุณอยากให้หมายเลขหน้าอยู่ (บน , ล่าง)
4. เมื่อเลือกเสร็จก็จะมีรูปแบบที่ปรากฏทั้งหมด จากนั้นเราก็เลือกตามใจได้เลย

![Microsoft word วิธีการทำเลขหน้าแบบง่ายๆ](/images/blogs/word-createPagination/1.png "เลือกตำแหน่งที่คุณอยากให้หมายเลขหน้าอยู่ (บน , ล่าง)") 

![Microsoft word วิธีการทำเลขหน้าแบบง่ายๆ](/images/blogs/word-createPagination/2.png "เลือกรูปแบบได้ตามที่ต้องการ") 

เพียงเท่านี้คุณก็สามารถสร้างเลขหน้าได้แล้ว แต่ถ้าหากว่า "อยากจะเอาเลขหน้าบนหน้าปกออกจะทำยังไง" หรือ "อยากให้เลข 1 เริ่มจากในหน้านี้ทำยังไง" เดี๋ยวเรามาดูวิธีการทำกันครับ

> การทำเลขหน้าในขั้นต่อไปอาจจะค่อนข้างยากในช่วงแรก แต่ผมรับรองเลยว่าการทำเลขหน้าจะต้องเป็นประโยชน์ต่อทุกคนแน่นอน ดังนั้นจึงขอให้ทุกคนนั้นค่อยๆทำตามหรือค่อยๆทำความเข้าใจกันนะครับ

## การลบหมายเลขหน้า มี 3 แบบ
   - การลบหมายเลขหน้าทั้งหมด
   - การลบหมายเลขหน้าแรก หรือ หน้าคู่
   - การลบหมายเลขโดยใช้การตั้งค่าหน้ากระดาษ (อาจจะยากระดับนึง)

<br>

### การลบหมายเลขหน้าทั้งหมด
การลบหมายหน้าออกไปทั้งหมด นั่นหมายถึงการที่เราไม่ต้องการหมายเลขหน้าทั้งหมดอีกต่อไปแล้ว วิธีนี้นั้นง่ายมาก สามารถทำตามได้โดยเพียงกดไม่กี่คลิก เรามาดูการใช้งานกันเลย

**การใช้งาน** : ไปที่แทรก > หมายเลขหน้าจากนั้นก็เลือก เอาหมายเลขหน้าออก เท่านี้ก็จะเป็นการลบหมายเลขหน้าทั้งหมด

![Microsoft word การลบหมายเลขหน้าทั้งหมด](/images/blogs/word-createPagination/3.png "การลบหมายหน้าออกไปทั้งหมด") 

---

### การลบหมายเลขหน้าแรก หรือ หน้าคู่
การลบหมายเลขหน้าด้วยวิธีนี้จะสามารถลบได้แค่หน้าแรก หรือ หน้าคู่เท่านั้น แต่อย่าพึ่งคิดว่าวิธีจะไม่มีประโยชน์นะครับ วิธีนี้จะเป็นประโยชน์ให้กับการลบหมายเลขหน้าแบบที่ 3 เรามาดูการใช้งานกันเลย

**การใช้งาน** : กดที่หัวกระดาษหรือส่วนล่างของกระดาษจากนั้นจะมีแถบ หัวกระดาษและท้ายกระดาษ ขึ้นมา หลังจากนั้นจะมีตัวเลือก หน้าแรกต่างกัน(different first page) จะทำให้หมายเลขในหน้าแรกถูกลบออก , หน้าคู่และหน้าคี่ต่างกัน(different odd and even pages) จะทำให้หมายเลขหน้าคู่ถูกลบออก

![Microsoft word การลบหมายเลขหน้าแรก หรือ หน้าคู่](/images/blogs/word-createPagination/4.png "การลบหมายเลขหน้าแรก หรือ หน้าคู่") 

---

### การยกเลิกโดยใช้การตั้งค่าหน้ากระดาษ
***หากไม่ทำการกดที่หน้าแรกต่างกัน(ลบหมายเลขหน้าแรก)จะไม่สามารถทำงานส่วนนี้ได้*** วิธีนี้จะช่วยให้สามารถลบหน้าที่ต้องการได้ตามใจชอบ ขั้นตอนนี้ถือว่ามีประโยชน์มากๆครับ

**การใช้งาน** : กดไปที่หัวกระดาษหรือส่วนล่างของกระดาษจากนั้นจะมีแถบ หัวกระดาษและท้ายกระดาษ ขึ้นมาหลังจากนั้นไปที่เค้าโครง กดที่ปุ่มตั้งค่าหน้ากระดาษมุมขวาล่าง กดคำว่านำไปใช้กับ ให้เป็นจุดนี้เป็นต้นไป หากไม่กดจะทำให้ลบทุกหน้า

![Microsoft word การยกเลิกโดยใช้การตั้งค่าหน้ากระดาษ](/images/blogs/word-createPagination/5.png "การยกเลิกโดยใช้การตั้งค่าหน้ากระดาษ") 

---

## การทำหมายเลขหน้าแบบกำหนดเอง(แบบย่อ)
สิ่งนี้จะเป็นประโยชน์ในการทำเลขหน้ามาก เราสามารถเริ่มระบุหมายเลขหน้าที่หน้าในก็ได้ แต่ในขั้นตอนการทำอาจจะดูยุ่งยากไปซักเล็กน้อย ค่อยๆทำตามและทำความเข้าใจนะครับ

1. นำ cursor มาวางบนหน้าสุดท้าย(กดคลิกที่หน้ากระดาษ)ที่เราจะไม่ให้มีเลขหน้า กดไปที่ **เค้าโครง > ตัวแบ่ง > หน้าถัดไป** หรือ **Layout > Breaks > Next Page**
2. กดไปที่ส่วนบนของกระดาษ จะเห็นว่าหัวข้อถูกแบ่งเป็น -ส่วน1- , -ส่วน2-
3. ไปที่หมายเลขหน้าและจัดรูปแบบหมายเลขหน้า
4. ตั้งค่าตรงคำว่า **"เริ่มที่"** หรือ **"Start at"** ให้เริ่มที่หน้า 1 แล้วกดตกลง
5. จากนั้นก็เลือกรูปแบบหมายเลขหน้า

<br>

**ขั้นตอนที่ 1** :นำ cursor มาวางบนหน้าสุดท้าย(กดคลิกที่หน้ากระดาษ)ที่เราจะไม่ให้มีเลขหน้าในที่นี้ก็คือวางบนหน้าสารบัญ กดไปที่ **เค้าโครง > ตัวแบ่ง > หน้าถัดไป** หรือ **Layout > Breaks > Next Page** เพื่อแบ่งหน้ากระดาษ

![Microsoft word การทำหมายเลขหน้าแบบกำหนดเอง](/images/blogs/word-createPagination/6.png "กดไปที่ เค้าโครง > ตัวแบ่ง > หน้าถัดไป")

<br>

**ขั้นตอนที่ 2** :หลังจากแบ่งหน้ากระดาษถ้าดูเผินๆอาจจะไม่มีอะไรเปลี่ยนแปลงแต่ลองกดไปที่หัวกระดาษจะพบว่า หัวข้อนั้นถูกแบ่งเป็นส่วน1ในหน้าสารบัญ และ ส่วน2ในหน้าของเนื้อหา หลังจากนั้นให้กดไปที่ ลิงค์ไปก่อนหน้า เพื่อยกเลิกหน้าที่เชื่อมกันครับ

![Microsoft word การทำหมายเลขหน้าแบบกำหนดเอง](/images/blogs/word-createPagination/7.png "จะเห็นว่าหัวข้อถูกแบ่งเป็น -ส่วน1- , -ส่วน2-")

<br>

**ขั้นตอนที่ 3** :กดไปที่หมายเลขหน้า จะกดที่ส่วนของออกแบบหรือไปกดที่แทรกก็ได้ จากนั้นก็กดจัดรูปแบบหมายเลขหน้าครับ

![Microsoft word การทำหมายเลขหน้าแบบกำหนดเอง](/images/blogs/word-createPagination/8.png "ไปที่หมายเลขหน้าและจัดรูปแบบหมายเลขหน้า")

<br>

**ขั้นตอนที่ 4** :เมื่อกดแล้วอย่าเพิ่งรีบกดตกลง ให้ทำการกดคำว่า **"เริ่มที่"** หรือ **"Start at"** จากนั้นให้ใส่หมายเลขหน้าที่จะเริ่มต้น ในที่นี้ขอใส่เป็นเลข1ครับ

![Microsoft word การทำหมายเลขหน้าแบบกำหนดเอง](/images/blogs/word-createPagination/9.png "ตั้งค่าตรงคำว่า 'เริ่มที่' ให้เริ่มที่หน้า 1 แล้วกดนำไปใช้กับ")

<br>

**ขั้นตอนที่ 5** :ขั้นตอนสุดท้าย เพียงเลือกรูปแบบหมายเลขหน้าที่เราต้องการเพียงเท่านี้ก็เป็นการเสร็จสิ้น

![Microsoft word การทำหมายเลขหน้าแบบกำหนดเอง](/images/blogs/word-createPagination/10.png "เลือกรูปแบบหมายเลขหน้า")

<br>

> หมายเลขหน้าจะขึ้นมาแบบนี้เลยครับ หากใครคนไหนที่ไม่สามารถทำได้ลองตรวจสอบและทำตามขึ้นตอนให้ดีครับ การวาง cursor ให้ถูกหน้า หรือการกดให้ถูกขั้นตอน ในช่วงแรกๆนี้อาจจะสับสนมึนงงสักหน่อย แต่ก็ขอให้ทุกคนนั้นได้ประโยชน์และความรู้ไม่มากก็น้อย ขอบคุณที่เข้ามาอ่านนะครับ ^^

![Microsoft word การทำหมายเลขหน้าแบบกำหนดเอง](/images/blogs/word-createPagination/11.png )

